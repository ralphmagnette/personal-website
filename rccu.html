<html lang="nl">
    <head>
        <meta http-equiv="Content-Type" content="text/html; charset=utf-8" />
    
        <meta name="description" content="persoonlijke website" />
        <meta name="author" content="Ralph Magnette" />
    
        <meta
          name="viewport"
          content="width=device-width, initial-scale=1, maximum-scale=1"
        />
    
        <title>Ralph Magnette</title>
    
        <!-- Google Fonts -->
        <link rel="preconnect" href="https://fonts.googleapis.com" />
        <link rel="preconnect" href="https://fonts.gstatic.com" crossorigin />
        <link
          href="https://fonts.googleapis.com/css2?family=Jost:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&display=swap"
          rel="stylesheet"
        />
        <!-- /Google Fonts -->
    
        <!-- Styles -->
        <link type="text/css" rel="stylesheet" href="css/base.css?ver=4" />
        <link type="text/css" rel="stylesheet" href="css/magnific.css?ver=4" />
        <link
          type="text/css"
          rel="stylesheet"
          href="css/animated-headlines.css?ver=4"
        />
        <link type="text/css" rel="stylesheet" href="css/style.css?ver=4" />
        <!--[if lt IE 9]>
          <script type="text/javascript" src="js/modernizr.custom.js"></script>
        <![endif]-->
        <!-- /Styles -->
      </head>
    <body>
        <div>
            <div>
                <h2>Omschrijving</h2>
                <p>
                    Op de dag van vandaag worden er niet alleen meer fysieke misdaden gepleegd maar worden er ook online misdaden gepleegd. 
                    Dit seminarie vertelde ons wat meer over hoe de Politie omgaat met cybercrime en welke stappen er ondernomen worden bij het onderzoeken.
                </p>
            </div>
            
            <div>
                <h2>Verslag</h2>
                <p>
                    Het seminarie werd gegeven door Alexander Bijnens die als hoofdinspecteur werkt bij het departement Federale Computer Crime Unit van de Politie.
                    De werkzaamheden die hij uitvoert zijn vooral meerdere soorten forensics zoals het uitlezen van laptops, telefoons, auto’s, harde schijven …
                    Als inleiding heeft Alexander aangehaald dat er aan verschillende dossiers gewerkt worden die ook in de krant komen. Er zijn enkele voorbeelden gegeven van verschillende dossiers waaraan hun gewerkt hebben. 
                    Een van deze voorbeelden was een dossier van een 13-jarige jongen die gegijzeld werd. Verder is er ook verteld dat er binnen de Politie voor elke provincie een eenheid Computer Crime Unit is die zich vooral bezighoudt met gerechtelijke onderzoeken.
                    De hoofdtaak van de Federale Computer Crime Unit is om forensische analyse uit te voeren op in beslag genomen materiaal. 
                    Eerst zullen ze proberen zo snel mogelijk de data veilig te stellen zodat de data onveranderd blijft. 
                    Wanneer dit niet het geval is zal de data geanalyseerd worden om deze terug te vinden. Meestal wordt in beslag genomen apparatuur eerst uit elkaar gehaald om de harde schijf eruit te halen zodat het besturingssysteem niet kan opstarten. 
                    Dit wordt gedaan zodat de data op de harde schijf niet meer gewijzigd kan worden en in de oorspronkelijke staat kan blijven. 
                    Bij het onderzoeken van de data zal er meestal gebruikgemaakt worden van een write blocker. Hierdoor kan de harde schijf alleen data lezen maar geen data schrijven.
                    Hierna wordt er een forensische kopie genomen die de harde schijf rechtstreeks benaderd om ieder bit van de harde schijf te kopiëren. 
                    De data wordt omgezet naar een leesbare vorm en in een referentiekader geplaatst om voor de correcte interpretatie te zorgen. 
                    Het wordt steeds moeilijker om deze data te bemachtigen door de encryptie van het toestel, het aantal toestellen dat de persoon heeft, hoe groot de harde schijf is, de complexiteit van de data, …
                    Wanneer de data niet meer volledig is zal er een data recuperatie gedaan worden. Data recuperatie hangt af van de structuur van het bestandssysteem. 
                    Elke harde schijf maakt gebruik van een partitie tabel. Aan de hand van deze partitie tabel kan er data opnieuw worden teruggevonden. 
                    Dit wil zeggen dat wanneer gegevens op een harde schijf gewist worden deze niet van de harde schijf verwijderd worden maar enkel uit de partitie tabel waardoor de data niet meer zo gemakkelijk terug te vinden is.
                    Buiten computer analyse is er ook mobile forensics. Hier gaat het dan vooral over telefoons, tablets,etc. 
                    Via de telefoon kan je makkelijk de locatie, oproepen en contacten achterhalen van een persoon. 
                    Uiteraard zijn er ook linken naar data in de cloud op het apparaat waardoor er ook data van de cloud kan worden gehaald. Nu is het wel zo dat er tegenwoordig steeds sterkere authenticatie en encrypties aan mobiele toestellen worden toegevoegd. 
                    De uitdaging van mobiele forensics zit hem in de juiste behandelingsprocedures toe te passen en up-to-date te blijven met de verschillende behandelingsprocedures. Als er een verkeerde behandelingsprocedure wordt toegepast kan het zijn dat het toestel belangrijke data wist.
                    Op de dag van vandaag komt voertuig forensics ook steeds meer opzetten, Hiermee wordt er gezocht naar digitale data die uit een auto komt. 
                    Er wordt vooral gefocust op de boordcomputer, navigatiesysteem, infotainment systeem en connectie van de auto. 
                    Echter is de uitdaging hier wel nog dat dit zeer complex is waardoor dit meestal in samenwerking gebeurt met de EU Politie, privé partners en automobiel constructeurs.
                    Er zijn buiten deze forensics nog verschillende forensics waaronder IoT, video, audio, drone, netwerken en nog veel meer dat door de Politie wordt uitgevoerd. 
                    Het is belangrijk om al deze onderzoeken uit te voeren om zo op alle verschillende toestellen zoveel mogelijk belangrijke data te kunnen bemachtigen.
                    De Politie voert ook operationele steunopdrachten uit zoals verhoren en huiszoekingen. 
                    De benadering van live systemen moet op een correcte en snelle manier gebeuren vooraleer de data gewist wordt. 
                    Het meest belangrijke is om alle data zowel in de cloud als in het geheugen te bemachtigen en veilig te stellen. 
                    Uiteraard moet er wel ook rekening gehouden worden met de recente wetgeving.
                </p>
            </div>
            
            <div>
                <h2>Reflectie</h2>
                <p>
                    Tijdens dit seminarie heb ik aandachtig geluisterd naar Alexander Bijnens omdat ik security wel belangrijk en interessant vindt. 
                    Bij het vak Security Essentials en Security Advanced hebben we verschillende termen die terugkwamen in dit seminarie ook al eens gezien maar tijdens dit seminarie werd hier nog dieper op ingegaan.
                    Ik vond het vroeger altijd al interessant om dingen te zien of te horen dat er weer iets gehackt was maar vroeg me dan altijd af hoe diegene dit had kunnen doen. 
                    Dit seminarie gaf me hier dan ook wel een kijk op vanuit het andere standpunt. 
                    Ik heb daarom ook voor dit seminarie gekozen want dit leek me wel boeiend en hier wou ik ook meer over te weten komen.
                    Ik had wel gedacht dat de Politie verschillende forensics zou hebben en verschillende onderzoeken deed maar wist niet dat er zoveel waren en dat elke provincie zijn eigen Federale Computer Crime Unit had. 
                    Het uitdagende van deze job lijkt me ook dat je steeds blijft bijleren omdat er steeds nieuwe forensics bijkomen. Deze worden dan ook weer steeds uitdagender omdat de encryptie weer sterker wordt.
                    Ik vond dit persoonlijk een zeer interessant seminarie. Dit heeft mijn kennis in de verschillende security aspecten wel verder uitgebreid. 
                    Dit heeft me ook laten beseffen hoe makkelijk je te hacken bent als je accounts niet goed beveiligd of als je iets verkeerd doet en de Politie je telefoon of laptop meeneemt om deze uit te lezen.
                </p>
            </div>
        </div>
    </body>
</html>