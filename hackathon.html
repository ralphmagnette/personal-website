<html lang="nl">
    <head>
        <meta http-equiv="Content-Type" content="text/html; charset=utf-8" />
    
        <meta name="description" content="persoonlijke website" />
        <meta name="author" content="Ralph Magnette" />
    
        <meta
          name="viewport"
          content="width=device-width, initial-scale=1, maximum-scale=1"
        />
    
        <title>Ralph Magnette</title>
    
        <!-- Google Fonts -->
        <link rel="preconnect" href="https://fonts.googleapis.com" />
        <link rel="preconnect" href="https://fonts.gstatic.com" crossorigin />
        <link
          href="https://fonts.googleapis.com/css2?family=Jost:ital,wght@0,100;0,200;0,300;0,400;0,500;0,600;0,700;0,800;0,900;1,100;1,200;1,300;1,400;1,500;1,600;1,700;1,800;1,900&display=swap"
          rel="stylesheet"
        />
        <!-- /Google Fonts -->
    
        <!-- Styles -->
        <link type="text/css" rel="stylesheet" href="css/base.css?ver=4" />
        <link type="text/css" rel="stylesheet" href="css/magnific.css?ver=4" />
        <link
          type="text/css"
          rel="stylesheet"
          href="css/animated-headlines.css?ver=4"
        />
        <link type="text/css" rel="stylesheet" href="css/style.css?ver=4" />
        <!--[if lt IE 9]>
          <script type="text/javascript" src="js/modernizr.custom.js"></script>
        <![endif]-->
        <!-- /Styles -->
      </head>
    <body>
        <div>
            <div>
                <h2>Omschrijving</h2>
                <p>
                    Deze hackathon had als doel om mini-games te vereenvoudigen voor mensen met een beperking zodat zij deze spellen ook konden spelen aangepast aan hun niveau.
                </p>
            </div>
            
            <div>
                <h2>Verslag</h2>
                <p>
                    De hackathon van Sint Oda begon op 17 november 2021 om 9 uur. Elke student die wou deelnemen aan deze hackathon moest zich hiervoor inschrijven. 
                    Bij aankomst werden we in groepen gedeeld die bestonden uit studenten van de hogeschool PXL voor afstudeerrichtingen IT en Ergotherapie en LUCA School of Arts met afstudeerrichting Game Development.
                    Het doel van deze hackathon was om binnen drie dagen een werkende mini-game te maken aangepast voor mensen met een beperking. 
                    Mijn team bestond uit Denny Jacobs, Stela Popova, Lens Broux en ikzelf. Wij hebben meegedaan onder de naam Tetro.
                    Op de eerste dag ging deze hackathon door in de sporthal van Sint Oda in Pelt. In de voormiddag hebben we eerst uitleg gekregen over wat de opdracht inhield. 
                    Er was een moeder komen spreken over hoe het was om een kind te hebben met een beperking. 
                    In de namiddag zijn we dan begonnen met het ontwerpen van een concept voor de mini-game die we gingen maken. 
                    We hadden de keuze uit verschillende retro games zoals Tetris, Pac-Man, Space Invaders, Breakout, etc. 
                    Er werd toen uiteindelijk gekozen om een vereenvoudigde versie van Tetris te maken. Op het einde van de dag moesten we een presentatie geven om ons concept voor te stellen aan de jury. 
                    We hadden hier dan een PowerPoint voor gemaakt zodat de jury ook visueel een idee had hoe onze Tetris-game eruit zou zien.
                    Op de tweede dag ging de hackathon door op LUCA School of Arts gelegen bij de C-Mine in Genk. 
                    Na het krijgen van de feedback op de presentatie die we hadden gegeven de dag voorheen was het nu de bedoeling om te starten met het ontwikkelen van de mini-game. 
                    De mini-game zou ontwikkeld gaan worden met Unity. Unity is een development omgeving gemaakt voor het ontwikkelen van games met C#. 
                    Dit was het meest voor de hand liggende aangezien Denny en ik weinig of geen kennis hadden van game development maar wel al geprogrammeerd hadden in de programmeertaal C#. 
                    De studenten van LUCA School of Arts leerden games maken in Unity. In het begin hebben we ons gebaseerd op een tutorial de we op YouTube gevonden hadden om een Tetris-game na te maken. 
                    Nadien hebben we deze dan aangepast om de game te kunnen vereenvoudigen voor de mensen van Sint Oda.
                    Op de laatste dag ging de hackathon door op de PXL in Hasselt. Hier werd er verder gewerkt aan de Tetris-game. 
                    Nu was het een gevecht tegen de tijd om de game zover mogelijk af te krijgen. Aan het einde van de dag werd er een presentatie verwacht met een demo van onze Tetris-game zodat deze door de jury beoordeeld kon worden. 
                    Het was helaas niet gelukt om de Tetris- game volledig af te krijgen. 
                    De studenten van LUCA School of Arts moesten hier wel nog verder aan werken omdat dit voor hen als een project van een vak meetelden.
                </p>
            </div>

            <div>
                <h2>Reflectie</h2>
                <p>
                    Tijdens de hackathon was het de bedoeling om in drie dagen een mini-game te maken die gespeeld kon worden door mensen van Sint Oda. 
                    Als student van applicatieontwikkeling had ik wel een redelijke kennis van programmeren maar nog nooit een game gemaakt waardoor dit vaak voor de nodige uitdaging zorgde.
                    We hebben in eerste instantie meegedaan aan deze hackathon omdat we voor het vak IT-Project een mobiele applicatie aan het maken waren voor G-Sport Vlaanderen. 
                    Dit was ook een mobiele applicatie zodat mensen met een beperking gemakkelijker hun favoriete sport konden uitoefenen. 
                    Omdat we al in deze sector bezig waren met het ontwikkelen van een mobiele applicatie werd er van ons verwacht dat we per team vier mensen afvaardigden die aan de hand van deze hackathon nog meer ervaring en kennis zouden kunnen opdoen in deze sector.
                    Ikzelf heb een Git repository gemaakt waar we de code naar konden pushen zodat iedereen de laatste nieuwe versie van de code had. Hier kon dan op verder gewerkt worden door elk teamlid in de groep. 
                    Het probleem was wel dat de studenten van LUCA School of Arts hier helemaal geen kennis van hadden waardoor dit soms voor problemen zorgde. 
                    Ik heb ook meegeholpen aan het ontwikkelen van de game in Unity. Aangezien de studenten van LUCA School of Arts hun laptop al volledig uitgerust hadden met Unity hebben Denny en ik vooral hun ondersteunt in het programmeren. 
                    We merkte al snel dat de studenten van LUCA School of Arts niet heel veel kennis van programmeren zelf hadden, vooral het logisch redeneren was voor hun vaak nog moeilijk. Hier konden Denny en ik dan in ondersteunen door met hen mee te denken. 
                    We maakte hier dan ook gebruik van een Agile werking, pair-programming.
                    Het was vaak wel een uitdaging om de Tetris-game te maken omdat er veel gezocht moest worden naar manieren om de game werkende te krijgen. Dit was natuurlijk ook een gevolg van het gebrek aan kennis en ervaring in game development. 
                    Ik heb wel gemerkt dat het enorm belangrijk is dat je een goed team hebt om mee samen te werken, zeker wanneer het maken van een project een uitdaging is waar jezelf niet beschikt over alle kennis.
                    Als ik nu terugkijk op de hackathon vond ik dit toch wel een speciale ervaring omdat ik voorheen nog nooit had deelgenomen aan een hackathon. Ik ben ook wel redelijk tevreden over het eindresultaat dat we als team hebben neergezet.
                </p>
            </div>
        </div>
    </body>
</html>